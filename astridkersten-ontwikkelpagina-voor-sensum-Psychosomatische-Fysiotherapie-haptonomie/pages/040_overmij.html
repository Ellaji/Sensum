<section class="section">
  <table>    
    <tr>
      <td valign="top" class="padright20">
        <br>
        <h1>Over mij</h1>
        <p>
          Mijn naam is Astrid Kersten en ik werk sinds 2002 als fysiotherapeut. Toen ik
          begon te werken als fysiotherapeut vroeg ik mij regelmatig af waarom de ene
          cliënt snel herstelde en de ander helemaal niet. Dat maakte dat ik graag breder
          naar de mens wilde leren kijken in plaats van alleen naar de spieren en
          gewrichten. Ik ben toen de tweejarige opleiding Haptonomie gaan volgen. Ik heb
          daar zelf ervaren hoeveel het lichaam te vertellen heeft en hoeveel signalen het
          gaf waarvan ik me daarvoor niet bewust was. Na deze opleiding ben ik steeds
          meer cliënten met stress- en spanningsgerelateerde klachten gaan zien en ik
          kwam erachter dat ik veel voldoening uit dit werk haalde. Ik had behoefte aan
          meer vaardigheden en ben om die reden de driejarige opleiding
          psychosomatische fysiotherapie gaan volgen welke ik in 2012 heb afgerond.
          Sindsdien volg ik bij- en nascholingen om op dit gebied mijn kennis up to date te
          houden.
        </p>
        <p>
          In 2019 ben ik gestart met de opleiding haptotherapie, een opleiding van 4 jaar,
          met als doel om in de toekomst ook als haptotherapeut te kunnen werken.
        </p>
        <p>
          Binnen mijn werk vind ik het fijn om samen met u te zoeken en te werken aan het hervinden van uw balans. 
          Voor mij is therapie tweerichtingsverkeer waarbij de inzet van ons beiden belangrijk is voor een goed resultaat.
        </p>
      </td>
      <td>
        <br><br><br><br>
        <img class="portrait-photo" src="image/astrid_square.jpg" alt="Astrid Kersten"> 
      </td>
    </tr>
  </table>
</section>