<section class="section contact__section">
  <div class="contact__part1">
    <h1>Over mij</h1>
    <p>
      Mijn naam is Astrid Kersten en ik werk sinds 2002 als fysiotherapeut. Toen ik
      begon te werken als fysiotherapeut vroeg ik mij regelmatig af waarom de ene
      cliënt snel herstelde en de ander helemaal niet. Dat maakte dat ik graag breder
      naar de mens wilde leren kijken in plaats van alleen naar de spieren en
      gewrichten. Ik ben toen de tweejarige opleiding Haptonomie gaan volgen waarbij ik zelf
      ervaren heb hoeveel het lichaam te vertellen heeft en hoeveel signalen het
      gaf waarvan ik daarvoor niet bewust was. Na deze opleiding ben ik steeds
      meer cliënten met stress- en spanningsgerelateerde klachten gaan zien en
      kwam ik erachter dat dit werk mij veel voldoening gaf. Ik had behoefte aan
      meer vaardigheden en ben om die reden de driejarige opleiding
      Psychosomatische fysiotherapie gaan volgen welke ik in 2012 heb afgerond.
      Sindsdien volg ik bij- en nascholingen om op dit gebied mijn kennis up to date te
      houden.
    </p>
    <p>
      In 2019 ben ik gestart met de opleiding haptotherapie, een opleiding van 4 jaar,
      met als doel in de toekomst ook als haptotherapeut te kunnen werken.
    </p>
    <p>
      Binnen mijn werk vind ik het fijn om samen met u te zoeken en te werken aan het hervinden van uw balans. 
      Voor mij is therapie tweerichtingsverkeer waarbij de inzet van ons beiden belangrijk is voor een goed resultaat.
    </p>
  </div>
  <div class="contact__part2">    
    <img class="portrait-photo" src="image/astrid_circle.png" alt="Astrid Kersten">
  </div>
</section>